- Bir dilin isimlendirme kurallarını öğrenmek istiyorsak: '**C# Naming Conventions**' şeklinde arama yapabiliriz.

- Değişkenleri, metotları, parametreleri vb. isimlendirirken kolaya kaçmamalıyız. Olabildiğince anlamlı ve açık bir şekilde isimlendirme yapmalıyız. Ayrıca kısaltma kullanımlarından kaçınmalıyız.

- Programlamada İngilizce kullanmak, Türkçe kullanımına göre çok daha avantajlıdır. Çünkü her alanda olduğu gibi global ölçekte standarttır. Ek olarak Türkçe'deki çekimler programlamaya yatkın değildir.

- Ayrıca geliştiriciler arasında ortak bir dil olmalı. ***'Getir'*** ve ***'Listele'*** şeklinde 2 farklı kullanım olursa sorunlar yaşanabilir. Buna **'Common Language - Ortak Dil'** denir. Ayrıca kendi yazdığımız kodlarda da bir standartımızı oluşturmalıyız. Eğer Türkçe yazıyorsak, bazı yerlerde ***'Getir'***, bazı yerlerde ***'Listele'*** yazmamalıyız. Bir standart belirleyip onun üzerinden devam etmeliyiz. İngilizce içinse örnek olarak ***'Get'*** veya ***'Take'*** ikilisinden birisini seçip (Burada ***'Get'***  kullanımı oldukça yaygındır.) onun üzerinden devam etmeliyiz.

- İsimlendirme kurallarında 2 adet yöntem vardır. Bu yöntemler değişken tanımlarken, fonksiyon tanımlarken vb. yerlerde kullanılır.

    1. **PascalCase:** Kelimelerin ilk harfleri büyük, diğer harfler küçük olacak şekilde yazılır. Örnek olarak: ```ListItems()```
        
    
    2. **camelCase:** Pascal Case ile aynıdır. Tek farkı ilk kelimenin ilk harfi de küçük yazılır. Örnek olarak: ```listItems()```
        
    - C# için bazı isimlendirme kurallarına bakarsak:
        - Metot isimleri için PascalCase kullanılır. (```GetItems()```)
        - Sınıf isimleri için PascalCase Kullanılır. (```Item```) 
        - Yerel değişkenler için camelCase kullanılır. (```numberOfItems```)
        - İnterface'ler için, interface isimlerinin başlarına 'I' harfi yazılır. (```IContentService```)
    
    &nbsp;
    
    - Java için bazı isimlendirme kurallarına bakarsak:
        - Metot isimleri için camelCase kullanılır. (```getItems()```)
        - Sınıf isimleri için PascalCase Kullanılır. (```Item```) 
        - Yerel değişkenler için camelCase kullanılır. (```numberOfItems```)
        - İnterface'ler için PascalCase kullanılır (```ContentService```)
    
    &nbsp;
    - Diğer diller ve üstteki 2 dil için daha detaylı isimlendirme kuralları için [buraya](https://github.com/ktaranov/naming-convention) tıklayabilirsiniz.

    &nbsp;

- Sınıf isimleri çoğul olamaz. Örnek olarak ```Products``` şeklinde bir tanımlama değil, ```Product``` şeklinde bir tanımlama olmalıdır. Bunun nedeni, sınıftan ```Product product = new Product()``` şeklinde bir nesne oluştururken tek bir nesne oluştururuz. Burada bir mantık hatası olmamalıdır. Ayrıca sınıf isimlerini çoğul tanımlarsak, veritabanı ile çalışma yaptığımızda veritabanındaki tablo isimleri ile sınıf isimleri karışabilir. Bunun önüne geçebilmek için isimlendirmelere dikkat etmeliyiz.


- Sınıflarda değişkenleri oluştururken ```constructor```'ların (yapıcı metotların) üst kısmında oluşturmaya dikkat etmeliyiz.

- Değişkenleri ```public``` yapmamız Encapsulation'a (kapsüllemeye) uygun olmayan durum oluşturur. Bu yüzden yapmamalıyız.